# Inleiding

In de verschillende registraties die de overheid beheert, is veel praktische
basisinformatie te vinden. Om die informatie er uit te halen, moet je weten hoe
de verschillende registraties zijn opgebouwd. Dat vraagt kennis die niet
iedereen heeft en die tijd kost om je eigen te maken. Om hergebruik van gegevens
uit de kernregistraties eenvoudiger te maken, werken Kadaster en Geonovum samen
aan een semantisch samenhangend model. Met hulp van dit model kunnen gebruikers
data uit verschillende bronnen in samenhang bevragen.

![decoratief](media/4072adcbacd1f7270ef1be5d599f3119.png)

Het samenhangend semantisch model is opgesteld op basis van use cases van
geÃ¯ntegreerd gebruik. Dit document beschrijft een uitgewerkte use case om extra
informatie over een graafgebied vanuit verschillende geo-basis- en
geo-kernregistraties te tonen aan een gebruiker.
